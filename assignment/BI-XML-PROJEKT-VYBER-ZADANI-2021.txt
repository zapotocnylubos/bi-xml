PROJEKT - VÝBĚR ZADÁNÍ

- Pokud chcete dělat projekt samostatně:

  - Navrhněte jednoduchou XML strukturu pro zaznamenání vašeho jména,
    emailu a názvů oblastí co jste si vybrali pro zpracování do projektu.

  - Po navržení XML struktury si vyberte 4 unikátní oblasti (z
    "https://www.cia.gov/the-world-factbook/") a zaznamenejte je do
    "well-formed" XML dokumentu, který odešlete na email vyučujícího.

- Pokud chcete dělat projekt ve skupině:

  - Vytvořte skupiny po 3 až 6 lidech a v každé se dohodněte kdo bude
    koordinátor skupiny.

  - Každá skupina navrhne XML strukturu pro zaznamenání informací o členech
    skupiny (jméno + email) a o tom jaké oblasti jste si vybrali pro
    zpracování do projektu.

  - Po navržení XML struktury si za každého člena skupiny vyberte a
    zaznamenejte do XML dokumentu 2 oblasti pro zpracování v projektu (z
    "https://www.cia.gov/the-world-factbook/"). Všechny oblasti by měly být
    unikátní vrámci skupiny.

  - Výsledný XML dokument ve skupině zkontrolujte aby byl "well-formed" a
    koordinátor skupiny ho odešle na email vyučujícího.

EXTRA INFO PRO ROK 2021:

- Zpracování projektu ve skupině po 3 až 6 lidech v tomto semestru je
  komplikovanější z důvodu nákazy COVID-19, ale zvládnete-li koordinaci ve
  skupině online je to samozřejmě možné. Každopádně doufám, že alespoň
  koncem semestru nám situace umožní skupinovou prezentaci výsledných
  projektů.

- Při výběru oblastí a stahování dat do projektu vyberte nejméně polovinu
  oblastí tak aby byly typu stát ("Country"). Rozsah projektu nebude
  dostatečný pokud namísto toho zpracujete například jen data o oceánech
  ("Oceans") nebo budete zkoušet zda projde když zpracujete jen "One-page
  Country Summaries" pro vybrané státy. Respektive zkoušet si takto
  všelijak projekt ulehčit klidně můžete, ale je vysoká pravděpodobnost že
  budu pak vyžadovat jeho doplnění nebo kompletní přepracování:). Projekt s
  nedostatečným rozsahem totiž nebude možné hodnotit, protože by nebylo
  zachováno konzistentní hodnocení oproti předchozím semestrům a nebylo by
  to férové vůči studentům co zpracují projekt ve správném rozsahu.
